# Matematički softver

## Link za vježbu

https://pangea.stanford.edu/computing/unix/formatting/latexexample.php

http://www.typoma.com/en/minionmath_examples.html

## Drugi kolokvij

Nakon razmatranja valjda 6 različitih opcija, svaka od kojih ne odgovara bitnom dijelu studenta, imam ono što mi se čini mačem za Gordijski čvor zvan termin drugog kolokvija. Što kažete na **2. srpnja u 9h**? Ako postoji neki bitan razlog protiv,
molim vas da se javite mailom što prije. (Samo da napomenem, to je jedini termin u 3. tjednu koji dolazi u obzir - popodne imam druge obaveze, a od utorka počinje Kongres.) Ispričavam se zbog ove zbrke, ali nisam mislio da će biti toliki problem dobiti praktikume.

## Druga zadaća

Napišite _paper_ u LaTeXu od najmanje 4 stranice, koji:
* sadrži podatke o naslovu, autoru i datumu izrade, sadržaj i popis slika, te bar dvije točke (_sections_);
* lokaliziran je na hrvatski jezik (ili neki drugi osim engleskog:);
* citira bar 1 izvor koji se navodi u popisu literature;
* sadrži bar jedan TikZ crtež u nekoj _float_ okolini;
* u još jednoj _float_ okolini sadrži bar jednu tablicu s bar jednom horizontalnom i bar jednom vertikalnom crtom __ili__ bar jednu eksternu sliku, odgovarajuće izrezanu i skaliranu, te referenciranu;
* sadrži bar dvije različite AMSove okoline za pisanje formula, (automatski) numeriranih i bar jednom referenciranih;
* definira i koristi bar tri okoline za pisanje definicija, teorema, napomena i sličnog -- slijedno numerirane i ne sve u istom stilu; definicije moraju imati istaknuti pojam koji se definira;
* koristi bar jedan paket koji nismo obradili na predavanjima;
* definira i koristi bar jednu LaTeX naredbu, __ili__ bar jedan matematički operator u skladu s uobičajenom matematičkom praksom.

Područje može biti koje god želite, ali savjetujem nešto matematičko -- inače ćete teško ispuniti neke uvjete. Fizika i kemija, ili neko teorijsko računarstvo, također dolaze u obzir. Margine i vrsta papira trebaju biti "europski" -- ne morate koristiti KOMAscript, ako to znate namjestiti sami. Ne očekujem da sami izmišljate matematički dio (iako svakako možete:), ali očekujem da navedete koju ste literaturu koristili.

Zadaća je obavezna. Zadaće koje ispunjavaju minimalne gornje uvjete dobivaju minimalnih 5 bodova, dok posebno lijepo napisane zadaće mogu dobiti do 10 dodatnih bodova. Neki kriteriji za dodatne bodove: izvorno pisanje lokaliziranog jezika (čšž u _sourceu_), neki bogatiji stil za literaturu ili teoreme, (ispravno) korištenje vrlo naprednih paketa, korištenje dijelova TikZa koje nismo obradili, razmaci koji izgledaju čisto i lijepo a da nisu forsirani, pisanje pseudokoda ili konkretnog koda u LaTeXu, korištenje dodatnih fontova... Pošaljite Overleaf link, ili .tex i sve potrebne fileove, mailom na veky@math.hr, sa Subjectom "MS Z2", do 8. lipnja u 23:59.

## LaTeX

Dokument u kojem vježbamo: https://www.overleaf.com/read/dckwcnxtfknb
(klonirajte ga sebi u account ako ga hoćete editirati)

Beamer prezentacije: https://www.overleaf.com/read/gdgczcqmzdhz, https://www.overleaf.com/read/zkkcrqwqzqnp

